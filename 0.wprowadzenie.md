#0.Wprowadzenie

Ćwiczenia będziecie przeprowadzać w programie [PartSim](http://www.partsim.com/simulator). Jest to narzędzie działające online.
Możecie w nim założyć konto, ale nie musicie. Podstawową zaletą założenia konta jest możliwość zapisania swoich projektów.

## Polecenie 0.1
W PartSim narysujcie schemat dzielnika napięcia zasilanego napięciem stałym (_Generic Parts/Sources/Voltage Source DC_)
o wartości 10 V. Krótkie przypomnienie dzielnika napięcia znajdziecie np. [tu](http://ea.elportal.pl/dzielnik.html).

Wartości rezystorów dobierzcie tak, żeby napięcie na wyjściu stanowiło 1/4 napięcia na wejściu.

**Przygotujcie sprawozdanie** zawierające schemat oraz sposób wyliczenia wartości rezystorów.
Sprawozdanie zapiszcie w formacie PDF w pliku `0.1.nazwisko.pdf`.

## Polecenie 0.2
Wartości rezystorów z polecenia 1 dobierzcie w ten sposób, żeby dla napięcia zasilania równego 10 V prąd
pobierany ze źródła był równy 1 mA (0,001 A), przy założeniu, że napięcie na wyjściu stanowi 1/4 napięcia zasilania
(dokładnie tak samo jak w poleceniu 1). 

**Przygotujcie sprawozdanie** zawierające schemat oraz sposób wyliczenia wartości rezystorów.
Sprawozdanie zapiszcie w formacie PDF w pliku `0.2.nazwisko.pdf`.

## Polecenie 0.3
W narzędziu PartSim przeprowadźcie symulację polegającą na zasileniu zbudowanego układu dzielnika napięciem
z przedziału od 1 V do 20 V z krokiem 1 V. Do przeprowadzania symulacji służy polecenie _Run_. W oknie, które się pojawi
zaznaczcie opcję _DC Sweep_ i wypełnijcie pola odpowiednimi wartościami.

**Przygotujcie sprawozdanie** zawierające krótki opis symulacji (1-2 zdania), otrzymany wykres oraz krótkie podsumowanie zawierające analizę wykresu (1-2 zdania).
Sprawozdanie zapiszcie w formacie PDF w pliku `0.3.nazwisko.pdf`.

---
**Wszystkie trzy pliki PDF spakujcie do jednego ZIP-a o nazwie `0.nazwisko.zip` i wyślijcie na adres aleksander.lamza@us.edu.pl.**
